<div id="banner"></div>
<h1>O nas</h1>
<p>
    Tri Oriešky tvorí mladý tím umelecky založených šikovných ľudí, ktorí sú pripravení robiť Vaše oslavy, svadby a podujatia krajšími, zaujímavejšími a veselšími. Je dôležité nájsť si v živote čas na radosť a oslavu, a k tomu nepochybne patrí aj správna atmosféra. A práve tú Vám Tri Oriešky ponúkajú. Ponúkame kompletnú alebo čiastočnú výzdobu priestorov, konzultácie, poradenstvo a rôzne workshopy pre kreatívne duše.
</p>
<p>
    Tri Oriešky sú tu pre všetkých, ktorí sa pri výzdobe svojich podujatí, svadieb a osláv rozhodnú pre niečo iné, osobnejšie, netradičné... Proste Tri Oriešky sú tu pre Vás, aby boli Vaše výnimočné chvíle ako z rozprávky!
</p>

<p>
    <h1>Beata Fekiačová</h1>
    <b>mobil:</b> <i>+421 918 058 932</i>
</p>
<p>
    <h2>Naša kráľovná, čo kráľovstvo spravuje a pokladnicu stráži.</h2>
    Po lopate: Predstavíme Vám prvý Oriešok. Táto sympatická, modrooká brunetka vyštudovala politológiu a verejnú politiku na Univerzite Komenského v Bratislave. Po skončení školy praxovala na mestskom úrade vo Zvolene, kde svojou šikovnosťou stihla za polroka oživiť kultúrny život v meste. Popri všetkých aktivtách sa spolu s Veronikou vrhla do Troch Orieškov a výsledkom jej snaživej práce, plnej elánu, odhodlania a nespornej kreativity sú spokojné nevesty a všetci ľudia, ktorí môžu zhliadnuť jej vyzdobené priestory. Tiež viniká svojou rýchlosťou práce, ani holúbky z Popolušky by nestíhali. Bea vládne Trom Orieškom tvrdou rukou a naše hospodárenie má preto pod palcom ona. V jej pokladnici sa trbliece množstvo šperkov vlastnoručnej výroby.
</p>

<p>
    <h1>Veronika Marková</h1>
    <b>mobil:</b> <i>+421 903 812 237</i>
</p>
<p>
    <h2>Tak ako Popoluška aj Nika občas zasnená býva, no pracovitá je a robote sa nevyhýba. Zo snov veľké veci tvorí, na hostine, v kostole i na zámockom nádvorí.</h2>
    Po lopate: Druhý Oriešok patrí tiež do skupiny sympatických brunetiek. Veronika vyštudovala estetiku na Masarykovej univerzite v Brne. V jej hlave skrsol nápad vytvoriť Tri Oriešky.  Silná stránka našej popolušky je kreativita a horlivé zanietenie pri realizácií výzdob, ktorým nakazuje aj ostatné dva Orechy. Ako to už pri umelcoch často býva, s dochvíľnosťou si až tak netyká. Je ten najtvrdší oriešok, avšak tieto maličké nedostatky dokonale vynahradzaje svojím estetickým cítením, nikdy nekončiacim odhodlaním a darom reči.  Pri konzultáciách sa s ňou určite stretnete a vašu predstavu pretvorí do dokonalej reality. Rada obajavuje krásy iných kráľovstiev, preto ju môžete stretnúť na exotických miestach po celom svete.
</p>

<p>
    <h1>Martin Tóčik</h1>
    <b>mobil:</b> <i>+421 908 855 405</i>
</p>
<p>
    <h2>Kočíš náš dvorný, no okrem šoférovania je aj v iných veciach šikovný.</h2>
    Po lopate: A máme tu posledný Orech. Martin vyštudoval ekológiu na Technickej univerzite vo Zvolene. Trom Orieškom pomáhal už dlhší čas, no po roku podľahol ich kúzlu a stal sa ich plnohodnotným členom. Martin je veľký flegmatik a rád si robí zo všetkého srandu, preto manažment Troch Orieškov radšej prenecháva dievčatám. Za to má šikovné ruky a ťažko zrealizovateľné nápady vie pretaviť do pozoruhodného výsledku. Jeho voz je Trom orieškom vždy k dispozícií, preto mu prischla rola dvorného kočiša. Vo voľnom čase rád chodí po horách a plaší medvede.
</p>
