<div id="banner"></div>
<p>
    <h1>O nás</h1>
    <h3>Rebelom k ozdobám kúzla netreba!</h3>
    Hnaní túžbou po jedinečných chvíľach prišli sme vytvárať realitu z detských snov, dávnych príbehov, zabudnutých tradícií i najtajnejších prianí. Vyhlasujeme revolúciu nude, búrime sa proti stereotypu a s odvahou v srdci a nožničkami v ruke kráčame do boja proti uniformite. Sme Tri Oriešky a vyzývame vás, aby ste nečakali kým Vám nejaké frnknú do nosa. S nami ich nepotrebujete!!!
</p>

<p>
    <h1>Beata Fekiačová</h1>
    <b>mobil:</b> <i>+421 918 058 932</i>
    <h3>Naša kráľovná, čo kráľovstvo spravuje a pokladnicu stráži.</h3>
    Po lopate: Predstavíme Vám prvý Oriešok. Táto sympatická, modrooká brunetka vyštudovala politológiu a verejnú politiku na Univerzite Komenského v Bratislave. Po skončení školy praxovala na mestskom úrade vo Zvolene, kde svojou šikovnosťou stihla za polroka oživiť kultúrny život v meste. Popri všetkých aktivtách sa spolu s Veronikou vrhla do Troch Orieškov a výsledkom jej snaživej práce, plnej elánu, odhodlania a nespornej kreativity sú spokojné nevesty a všetci ľudia, ktorí môžu zhliadnuť jej vyzdobené priestory. Tiež viniká svojou rýchlosťou práce, ani holúbky z Popolušky by nestíhali. Bea vládne Trom Orieškom tvrdou rukou a naše hospodárenie má preto pod palcom ona. V jej pokladnici sa trbliece množstvo šperkov vlastnoručnej výroby.
</p>

<p>
    <h1>Veronika Marková</h1>
    <b>mobil:</b> <i>+421 903 812 237</i>
    <h3>Tak ako Popoluška aj Nika občas zasnená býva, no pracovitá je a robote sa nevyhýba. Zo snov veľké veci tvorí, na hostine, v kostole i na zámockom nádvorí.</h3>
    Po lopate: Druhý Oriešok patrí tiež do skupiny sympatických brunetiek. Veronika vyštudovala estetiku na Masarykovej univerzite v Brne. V jej hlave skrsol nápad vytvoriť Tri Oriešky.  Silná stránka našej popolušky je kreativita a horlivé zanietenie pri realizácií výzdob, ktorým nakazuje aj ostatné dva Orechy. Ako to už pri umelcoch často býva, s dochvíľnosťou si až tak netyká. Je ten najtvrdší oriešok, avšak tieto maličké nedostatky dokonale vynahradzaje svojím estetickým cítením, nikdy nekončiacim odhodlaním a darom reči.  Pri konzultáciách sa s ňou určite stretnete a vašu predstavu pretvorí do dokonalej reality. Rada obajavuje krásy iných kráľovstiev, preto ju môžete stretnúť na exotických miestach po celom svete.
</p>

<p>
    <h1>Externí spolupracovníci</h1>
</p>
